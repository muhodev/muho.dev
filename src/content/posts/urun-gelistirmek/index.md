---
title: "Neden ürün geliştiremiyoruz?"
slug: "neden-urun-gelistiremiyoruz"
description: "3 ay önce başladığımız yan projemizde neden bir adım bile ilerleyemediğimizi maddeler halinde ele almak istiyorum."
cover: "cover.webp"
createdAt: "15.12.2020"
category: {title: "Blog", slug: "blog"}
tags: [{title: "genel", slug: "genel"}]
isDraft: false
---
Aslında bu başlığı 'Nasıl ürün geliştiriyoruz?' şeklinde atmayı çok isterdim. 3 ay önce başladığımız yan projemizde neden bir adım bile ilerleyemediğimizi maddeler halinde ele almak istiyorum.

Bundan 3 ay öncesinde arkadaşımla beraber bir yan projeye başlama kararı almıştık. Projenin hangi problemlere çözüm bulduğunu uzun uzun tartıştıktan sonra web site alan adımızı alarak işe başladık ama keşke her şey bir domain almak kadar kolay olsaydı 😂. Önyüzü (frontend) ve arka yüzü (backend) hızlıca geliştirerek bir MVP çıkarmak istiyorduk. İlk başlarda frontend kısmı baya hızlı ilerlemişti ve arka tarafta zaten çok fazla karmaşıklığa ihtiyaç yoktu. Her şey bu kadar güllük gülistanlık iken biz 3 ay sonunda hiçbir şey yapamadık. Peki neden?

## 1. Çalışma saatleri

Bizi en çok yoran çalıştığımız mevcut tam zamanlı bir işimizin olmasıydı. 

## 2. Mükemmeliyetçilik

Mükemmeliyetçilik her ne kadar güzelmiş gibi gözükse de başarısızlığın altında yatan en önemli etmen olabiliyor. Her şeyi kusursuz olarak düşünmek ve kusursuza yakın bir yapıyı inşa etmek çok zor. Özellikle de dijital ürünlerde kusursuz yapı imkansız gibi bir şey. Bizim de ilerleyemememizdeki önemli unsurlardan biri de mükemmeliyetçi davranmamızdı. 'Tasarım mükemmel olmalı', 'Sayfamız çok hızlı açılmalı', 'Mikroservisler kullanmalıyız 😂', 'Event-Driven mimarimiz olmalı'... Şimdi Nodejs ile basit bir restful api geliştirip ilerlemeyi düşünüyoruz. Nereden nereye 🤪

## 3. Deneyimsizlik

Daha öncesinde dijital bir ürün geliştirme deneyimimiz olmadığı için çok fazla bilgiyi öğrenmemiz gerekiyor. Yazılımdan tasarıma belki ürün yönetimi ve pazarlamaya kadar çoğu konuyu öğrenmeye çalışıyoruz. Haliyle bu durum kısıtlı olan vaktimizi daha da kısıtlıyor. Bundan dolayı, ister başarılı olsun isterse başarısız olsun bir ürün geliştirme deneyiminiz varsa mutlaka bu sizin avantajınıza olacaktır.

Elbette daha çok madde sıralanabilir ama son iki maddeden yeteri kadar ders çıkarılabileceğinden daha fazla madde ekleme gereği duymadım. 3 ay sonunda belki ortaya bir şey koyamadık ama artık ne yapmayacağımızdan oldukça eminiz. Şuan olayı sadece yazılım ve tasarımdan ibaret sanıyoruz. Ürünün ilk MVP sürümü çıktığında bizleri bekleyen yeni süreçler olacaktır. Yine görünürde bir adım bile ilerleyemediğimiz ama bol bol kazanımlar elde edeceğimiz o günlerde görüşmek üzere. İyi kodlamalar 🙂
